# Program feedbackelési útmutató

# Mi a feedback célja?

A feedback célja, hogy visszajelzést adjon a madrihnak a foglalkozásról és, hogy elősegítse, a foglalkozás sikerességét. Továbbá a személy képességeit és programok minőségét is fejleszti.  
Emellett ki kell szűrni a hibákat a programból és felhívni a figyelmet az apró részletekre és hiányosságokra is, amik felett lehet elsiklott a foglalkozás írója.  
A feedback céljai közé tartozik még, a tartalom vizsgálata. Megfelel-e a tartalom a szervezet ideológiájának és értékeinek, illetve a programban megjelenő módszerek és eszközök, megfelelnek-e a cél eléréséhez, illetve a csoport dinamikájának és életkorának.

# Módszer

Absztrahálás  
Az absztrahálás lényege, hogy különböző mélységben, különböző részletességgel vizsgáljuk a programot. Távolról indulva fokozatosan közeledünk a program részleteihez. Minél mélyebb területet vizsgálunk, annál több időt vesz igénybe hiszen annál részletgazdagabb.   
Ez a fokozatos ereszkedés, tematizálja a folyamatot. Minden szinten egy külön aspektusból vizsgáljuk a programot, így semmi nem kerüli el a figyelmünk.

# Feedback lépései

# 1.szint: Formai vizsgálat

Ezen a szinten azt vizsgáljuk, hogy a foglalkozás megfelel a formai követelményeknek, terjedelme elegendő, átlátható. Erre azért van szükség, mert egy vázlat szerű programból, sokkal nehezebb megtartani a programot, így ez a madrichot segíti. Emellett fontos, hogy a programok, olyan formában rögzüljenek, hogy abból akár évekkel később is meg lehessen tartani a programot.  
A formai egységet előre elkészített sablonok segítik.

## Formai követelmények:

* Kiterjedés  
  Ez azt jelenti, hogy a programhoz mérten megfelelő mennyiségben legyenek kifejtve a részek. Ha egy pár soros leírással találkozunk, az nem megfelelő.  
* Szerkesztés  
  Legyen megszerkesztve, tagolva a különböző egységek mentén, ez hozzájárul a program olvashatóságához és a különböző részek közti navigáláshoz.  
* Kiegészítő egységek  
  Legyen feltüntetve kelléklista és időbeosztás illetve a források is jelenjenek meg.

# 2.szint: Szerkezeti vizsgálat

Ezen a szinten a program szerkezetét vizsgáljuk. Itt még **nem** nézzük, hogy tartalmilag, mi jelenik meg a programban, csak, hogy a program rendelkezik-e a szerkezeti egységekkel, amik felépítik a programot és az itt használt módszerek, támogatják a cél elérését. A szerkezeti egységek a következők:

## Cél 

A cél azt fogalmazza meg, hogy mit szeretnénk elérni a gyerekeknél. Ezért a megfogalmazásnál figyelni kell arra, hogy a cél a program résztvevőire vonatkozik, és   
azt az állapotot jelöli, amit szeretnénk elérni a programmal.  
P.L.: A gyerekek empátiát gyakorolnak a hátrányos helyzetben élő csoportok tagjai felé.

## Bevezetés

Ez a pont azért felelős, hogy felvázolja a program témáját, bemutatja, hogy mivel fogunk foglalkozni és megalapozza a hangulatot. 

## Törzs

Ebben a pontban kerül kifejtésre a téma. Ez a pont több módszerből áll, melyek egymáshoz kapcsolódva dolgozzák fel az adott témát. Az, hogy ebben a részben milyen módszerek jelennek meg az program típusonként eltérő. Egy peula esetében ezek rövidebb 10-15 perces módszerek álltalában. Egy nagyprogram vagy fesztivál esetében ebben a szakaszban akár nagyobb lélegzetvételű egységek is megjelenhetnek. P.L.: Somer múzeum a Somer nap fesztiválon.

## Lezárás

Ebben a részben kerül sor a program összefoglalására és befejezésére. Itt kaphatunk visszajelzést, hogy a programunk elérte-e, a célját, vagy hogy a résztvevők mennyire élvezték a foglalkozást. Lehetőségünk van a keretes szerkezet felépítésére is ha összehangoljuk a bevezetést és a lezárást.

# 3.szint: Koherencia vizsgálat

Ezen a szinten azt vizsgáljuk, hogy milyen hatást szeretnénk elérni a programmal, és a módszerek, amik felépítik a programot, szolgálják-e a program célját, mennyire épülnek egymásra.

Ismét megvizsgáljuk a célt. A cél valóban cél-e, tehát eredményt fogalmaz meg. Gyakori hiba, hogy cselekvést írunk célunkank ami nem megfelelő, mert egy cselekvés több különböző célt is szolgálhat.

* Az oktatási tervet figyelembe véve van megírva.  
* A szervezet értékeit figyelembe véve van megírva.

A célírással kapcsolatban nézzük meg a, [Hogyan írjak célt](https://docs.google.com/document/u/0/d/110G4_f_kg_Ow2IJFuThODpvntdV_r5ZDM1klh2aqPZs/edit) útmutatót\!

Fontos, hogy ha már megvan a cél, akkor az “be is legyen tartva” tehát, a programban olyan módszerek jelenjenek meg, amik a cél felé vezetik a programot. Emellett még fontos,hogy a módszerek egymásra épüljenek, vagy legyen köztük kapcsolat. Így tud felépülni a program íve, ami nagyon fontos. A program íve a híd ami összeköti a kiindulópontot és a célt.   
 

# 4\. szint: programon belüli integritás: 

Ezen a szinten azt vizsgáljuk, hogy azokhoz a módszerekhez, játékokhoz, amik fel vannak sorolva, azokhoz minden szükséges dolog jelezve van a programban.   
Illetve ezen a szinten vizsgáljuk, hogy megfelelnek azok a paraméterek amiket program írója kigondolt.

## Példák:

* Elegendő-e a feltüntetett idő?  
* Megfelelő-e a helyszín a programhoz?  
* Minden kellék fent van-e tüntetve?  
* Ha zenét szeretnénk a programra, jelezve van a hangszóró, hosszabbító, kábelek?  
* Ha vetíteni szeretnénk, jelezve van a vetítővászon vagy a projektor?  
* Ha enni szeretnénk, mit? mennyit? milyet?  
* Ha kérdések, vagy idézetek, “cetlik” vannak a programban, fel vannak e tüntetve?  
* Ha képeket szeretnénk használni, azok ki vannak-e gyűjtve, megvannak e formázva?  
* Nagy program esetén, ha sokat vagyunk egy helyen ott legyen étel\!

Apró részletekbe menően kell végiggondolni, a programot és minden szükséges eszközt, szempontot végig venni.   
Erre egy jó módszer, hogy végig, gondoljuk, hogy ha ott lennénk a programon, mi történne. 

# 5.szint: Tartalmi vizsgálat

Ez a legmélyebb vizsgálata a programnak. A vizsgálat fókuszában az oktatási tartalom áll.  
Megvizsgálunk minden módszert, hogy megfelelők-e a csoport sajátosságaihoz és a foglalkozás jellegéhez. Például:

* Megvizsgáljuk, az irányított kérdéseket.  
* A forrásokat megnézzük, hogy megfelelőek-e.  
* A játékszabályok ki vannak e fejtve és megfelelőek a körülmények.

# 6.szint: Összegzés

Összegyűjtjük az észrevételeket, és megvizsgáljuk, hogy mik tartoznak össze, mik erősítik egymást vagy mik semlegesítik egymást.   
Ezután jelezzük a program írójának az észrevételeinket.